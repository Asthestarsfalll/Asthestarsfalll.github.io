---
title: 李思训画长江绝岛图
description: 崖崩路绝猿鸟去，惟有乔木搀天长
tags: [Poem]
hide_table_of_contents: true
---

## 苏轼

### 山苍苍，水茫茫，大孤小孤江中央。

### 崖崩路绝猿鸟去，惟有乔木搀天长。

### 客舟何处来，棹歌中流声抑扬。

### 沙平风软望不到，孤山久与船低昂。

### 峨峨两烟鬟，晓镜开新妆。

### 舟中贾客莫漫狂，小姑前年嫁彭郎。
